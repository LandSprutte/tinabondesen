---
title: Projekt Oral rehabilitering
draft: false
excerpt: I denne artikel vil jeg præsentere et projekt udført på Tand-mund-og
  kæbekirurgisk afdeling Aarhus universitetshospital.
date: 2021-02-08 21:39
coverImage: ""
content: >
  Projektets tilsigte var Oral rehabilitering af patienter med hoved-hals canser
  efter strålebehandling.  Projektet havde til hensigt at at undersøge om man
  via en tværfaglig samt tidlig indsats kunne  begrænse eller helt forhindre
  nogle af de senfølger der kan opstå gennem et stråleforløb. Et 
  sundhedsfremmende tilbud til forebyggelse. 


   De inkluderede patienter blev udelukkende bestrålet. Altså ikke også opereret. Strålebehnadlingen har  til hensigt at ødelægge kræftcellerne og gives hvis det ikke er muligt at operere. De kan dog pgså gives  som supplement til operation. 


  Definition på rehabilitering: 


  Hvidbog om rehabiliteringsbegrebet


  > ”Rehabilitering er en målrettet og tidsbestemt samarbejdsproces mellem en borger,  pårørende og fagfolk. Formålet er, at borgeren, som har eller er i risiko for at få betydelige  begrænsninger i sin fysiske, psykiske og/eller sociale funktionsevne, opnår et selvstændigt og meningsfuldt liv. Rehabilitering baseres på borgerens hele livssituation og beslutninger og  består af en koordineret, sammenhængende og vidensbaseret indsats”. 

  >

  > Kilde: "Hvidbog om rehabiliteringsbegrebet - Rehabilitering i Danmark" (2004) 




  Et strålebehandlingsforløb er belastende. Både fyskisk og psykisk. Vores ansigt er også ansigtet udadtil  i verden. Ofte følger der gener efter endt behandling i større eller mindre grad. Nogle livslange. Vores  håb var at disse mennesker, via vores indsats , kunne formindske - og lære at håndtere de gener de  måtte få. Det skal også ses som et forsøg på at forhindre tab af livskvalitet for disse mennesker. 


  Senfølger er noget der - heldigvis efterhånden er kommet mere fokus på. Behandling er vigtig, men  livet efter et behandlingsforløb kan være meget belastende. Kræft rammer, ikke bare som sygdom men  sætter gang i mange processer. 


  Kontakt til sygehusvæsnet (måske) for første gang, indlæggelser, behandlinger, efterbehandlinger,  angst, omverdenen, fremtiden, relationer til venner og familie, kolleger osv. Enkelte står endda alene  med opgaven. Svære tider. Livet som måske før var i ballance vakler nu, og hvordan håndterer man de  følelsesmæssige udfordringer, og hvor god er ens mestringsevne. Føler man at man normalt har kontrol  over ens liv har man typisk også en bedre mestringsevne. Det at blive kritisk syg medfører netop tab af  kontrol. 


  ## Processen


  60 patienter blev inkluderet i projektet. Alle diagnosticerede med med hoved- og halscanser.


  Før opstart af stråler blev der foretaget fokusundersøgelse (baseline) med panoramarøntgen af tænder  og kæber samt en undersøgelse af tændernes status. Var der behov for ekstraktioner af tænder/tand blev dette ligeledes udført. Denne undersøgelsen foregik på kæbekirurgisk afdeling.  Under forløbet blev patienterne ikke tilset af deres egen tandlæge/tandplejer.


  Patienterne blev i projektforløbet tilset af afdelingens tandplejere Rikke Fransen og undertegnede Tina Bondesen.


  Tilsynsintervallerne var planlagt til 14 dage efter opstart af stråler. Derfter efter 6 - og 12 mdr. Et stråleforløb løber typisk over 30-40 dage afhænig af hvor mange behandlinger der er planlagt og er  individuelt planlagte. Der stråles en til to gange dagligt minus week-enden. Behandlingerne er ofte ambulante.Patienterne  kører enten til og fra hjemmet eller bor på patienthotellet. 


  Efter nogen tid måtte vi erkende, at det ikke var muligt at tilse patienterne efter 14 dage, da de på dette  tidspunkt var meget påvirkede af mundgener. De var enten ikke motiverede eller havde ikke lyst til at  skulle ses af os. De var i opstarten af deres behandling og det var stadig nyt for dem. Generne er også  stigene som hehandlingen skrider frem. og topper omkring to uger efter endt behandling. 

  Tilsynene foregik på i stråleterapien som også er pladseret på Aarhus universitetshospital og lå i  forlængelse af de øvrige undersøgelser som patienterne var indkaldt til. Vi undersøgte tandsættet for  caries og marginal parodontitis samt mundhygiejne. Ligeledes blev der udfyldt en mundplejeplan  sammen med pt. Planen var ment som en køreplan for hvordan pt. kunne pleje tænder og slimhinder og  med hvilke produkter. Ofte er det ikke muligt at udføre almindelig mund/tandpleje grundet de  omfattende gener fra strålingen. Desuden udfyldte patienten et OHIP skema. Oral Health Impact  Profile. Skemaet skal vise den oplevede sundhedstilstand i mundhulen og dennes indflydelse på  livskvalietet. I alt 49 spørgsmål.


  Alle de indhentede data indførte vi efterfølgende i en databasetil senere forarbejdelse.


  Projektet strakte sig over tre år, og naturligt nok, opstod der udfordringer i forløbet. Det krævede en omhyggelig logistik fra vores side med daglig opmærksomhed på ændringer i patienternes aftaler eller fra afdelingens side.


  Patienternes forløb kunne ændre sig fx. hvis der opstod en ny situation i sygdomsbilledet. Dette kunne  være recidiv eller manglende effekt af behandlingen. Ligeledes dødsfald. Samtidig skulle vi have etableret et samarbejde med de ansatte i stråleterapien. Vi havde behov for et  lokale hvor vi kunne tilse patienterne og på dette tidspunkt var afdelingen hårdt presset af  omstruktureringer med flere nye patienttyper. Det hele skulle koordineres så personalet kendte til vores  ankomst samt hvilke patienter vi skulle se. Selve vores tilsyn kunne være tidskrævende. Patienterne først tilset af læger og sygeplejersker, have  taget blodprøver og tilsidst os. På dette tidspunkt var de ofte udtrættede og enkelte havde fået triste  beskeder ved deres undersøgelse.   Overordnet set oplevede vi dog positive reaktioner fra patienterne og deres pårørende, som derved også blev inkluderet i procesen. Der var interesse og forståelse for at udføre mundpleje og vi fik mange  spørgsmål ang. mund- og tænder i al almindelighed. Vores indtryk var at mundpleje havde værdi for  patienterne. Enkelte følte dog ingen behov for at deltage.  

  Ved tilsynene talte vi med patienterne om deres egen opfattelse og oplevelse af det at passe tænderne i  denne vanskelige situation. Forsøgte at motivere dem, der fandt det svært at børste tænderne og gav  dem mundplejeråd. Vi fik her god mulighed for at bruge vores tandplejerfaglige kompetencer.


  Det er vigtigt at nævne, at der er enkelte, der bare ikke kan passe den daglige mundpleje. det kan  blandt andet være grundet udtalt trismus, tyggemuskler som er blevet ueftergivelige, smerter og eller  stomatitis é radiatione(strålestomatitis) 
   Her er det vigtigt ikke a presse på med vores viden- (og behov) men udvise forståelse  overfor patienten og huske at ikke to mennesker er ens. Det sidste de har behov for er løftede  pegefingre. Skab hellere et rum hvor det er ok at være ærlig omkring tingene, og accepter, at der er  tider hvor det der er “bedst” og det vi “plejer” skal tilsidesættes. Det er forskelligt hvordan patienterne  mestrer deres situation. Jo større indflydelse og kontrol man har over ens tilværelse jo bedre er man i  stand til at mestre en ny situation. Disse patienter bliver bedt om mange nye tiltag fra flere faggrupper i  forløbet, og det kan føles somom man ikke længere har kontrol over sin egen situation. Samtidig har de jo reelt ikke noget valg - eller ihvertfald ikke et valg de ønsker at tage. Desuden ved vi jo. at det at  skulle ændre vaner - gøre noget nyt- altid skal komme indefra. 

  Der er flere typer af mundcanser. Her vil jeg blot beskrive den mest almindelige type. Plancellulært karcinom. Denne type udgår fra mundslimhindens overfladeepitel. Det ses som ikke helende sår, nodulære  forandringer - hvide som røde. Vær opmærksom på sår der ikke heler op i løbet af 7-10 dage samt  ekstraktions områder som ikke heler. Ligesom andre canser typer inddelse disse i stadier. I min studietid lærte vi, at det overvejende var skrøbelige personer med overforbrug af tobak og  alkohol der oftest fik mundcanser. dette er fortsat rigtigt, men der er de senere år set et stigende antal  induceret af HPV. Generelt må siges, at skadelige stoffet har indflydelse på risikoen. Til gengæld ses  sjældnere spredning til resten af kroppen.Mænd er overrepresenterede. Det er vigtigt at få henvist disse patienter, og henvis hellere en gang for meget og tidligt. Tidlig  diagnostik er naturligvis afgørende. Diagnosen stilles via en biopsi. Der kan henvises til privat praktiserende øre-næse- og halslæge eller til sygehusafdeling.  Disse patienter vil så komme i en kræftpakke som indleder en række undersøgelser der skal vise om  man har kræft eller ej. Behandlingen kan veldefineres og derved undgår man unødig ventetider på  behandlingen.


  ## Behandling

  Vores projektpatienter blev udelukkende behandlet med stråleterapi ekstraoralt.

  Strålebehandling ødelægger cellens DNA og dræber den. Kræftceller er mere følsomme overfor stråler end andre celler. den moderne behandling sikrer så skånsom bestråling af det omkringlæggende væv som muligt.


  Der er flere typer for strålebehandling. Her nævnes to.


  ### Partikelterapi og stråleterapi.

  Partikelterapi anvendes oftest til børn og på knuder, der ligger tæt på vigtige organer. Der er tale om protoner og ioner.

  ### Stråleterapi.

  Er elektromagnetiske stråler, røntgenstråler med høj frekvens. Anvendes enten alene eller i

  kombination til operation, og kan også brugs som lindrende behandling.

  Inden behandlingen starter fremstilles en støbeform - et net til hovedet som skal sikre, at paienten

  ligger på nøjagtig samme måde hver gang.

  Strålingen foregår i en ståleaccelerator. Man er alene i rummet men overvåget af personalet i rummet

  udenfor. Strålingen varer mellem 5-10 minutter.


  ## Efterforløb. 

  Det er individuelt om der opstår gener efter et stråleforløb og hvis, i hvilken grad det så opstår. De patienter jeg har set har alle haft gener. De første par måneder efter er meget belastende. Påvirkning af salivproduktionen. Stråles spytkirtlerne formindskes deres evne til at producere spyt med hyposalivation til følge. 

  * Spytkirtler er ret strålefølsomme. 

  * Øget risiko for caries. 

  * Stivnede tyggemuskler og kæbeled. 

  * karsprængninger på huden 

  * Træthed 

  * Dysfai 

  * Trismus 

  * Mistede tænder  

  * Savlen - ved ikkepåvirkede spytkirtler. 

  * Talevanskeligheder 

  * Besvær med at børste tænder 


  Blot for at nævne nogle.


  Bliver man opereret kan der være yderligere problematikker med at spise, måske der er fjernet noget af  linqua, men det kan også være meget mere omfattende. Dvs. man skal lære at ernære sig på en ny  måde, og fødeindtage er en kompliceret porcess. Det er bare ikke noget vi tænker over når alt fungerer.  Disse faktorer gør det svært at tale og spise - og at spise pænt.


  Jeg har, en gang årligt, været inviteret til at deltage i et forum med tidligere stråle- og opererede  patienter via folkesundhed her i Aarhus.  

  Folkesundhed arbejder med sundhed i bred forstand med mange forskellige faggrupper tilknyttet. Således har de bla. et forløb til dem der har eller har haft kræft. 

  Der er fokus på hvad der kan gøres for at øge disse menneskers velbefindende herunder hvad man selv  kan gøre. 


  Jeg mødte op med et oplæg, men det blev hurtigt klart at disse mennesker bare havde behov for at  snakke om de problematikker de havde. Fx. var der en, der ikke længere kunne spise pr. os. og det var  ikke sikkert at det ændrede sig. En anden havde fået ar på læberne fra operationen. Denne person var  ked af at skulle kysse mand- og børnebørn.


  En mand var glad for hans madhold, men nu syntes han ikke at han kunne spise pænt og savlede, så han havde ikke lyst længere til at deltage. 

  Jeg foreslog at han da kunne snitte og hygge sig sammen med vennerne alligevel, og når han ikke  skulle betale til maden kunne han købe en god vin som de så kunne hygge sig med. Jeg gjorde ham  opmærksom på begrebet “snittevin” som er meget brugt på mit madhold! Vigtigst af alt er at disse  mennesker ikke trækker sig socialt. Jeg glæder mig til at jeg igen kan deltage i deres møder - engang  når Corona tillader det. 


  ## Sammenfatning og aspekter

  Hvad viste projektet så? 

  Vi endte med at have fulgt 33 patienter som vi så både 6 og 12 mdr. De 33 personer var representative  for gruppen. 

  Vi så ikke en signifikant stigning i caries samt furkaturinvolveringer hos de involverede patienter  sammenlignet med baselineregistreringerne (opstart af behandling) 

  Men der var signifikant flere tænder med pocher over 5 mm ved 6 og 12 måneders undersøgelsen.

  Patienterne oplevede deres orale sundhed som forringet efter 6 mdr. men dog forbedret efter 12 mdr.  efter endt behandling. Vores indsats har ikke kunnet forhindre strålebehandlingens gener, men har i en  vis grad kunnet begrænse skaderne.


  Vi har ikke efterfølgende fulgt patienterne og samlet set har vi konstateret, at de mennesker, der fra  start var mest kompromiteret i deres liv, også var de patienter, der havde flest gener og var sværest at  motivere til øget egenomsorg i forløbet. Disse patienter kunne have gavn af øget opmærksomhed hos  deres tandplejer/tandlæge med skrædersyede tiltag ved de regelmæsige eftersyn. Vi skal være mere end  konsulenter for disse mennesker. Vi skal fx. prøve at hjælpe dem til at ændre vaner, hvilket kun kan ske hvis personen er klar til det og kan se en værdi heri. Desværre er det også ofte den gruppe, der er en  sjælden gæst på tandklinikkerne, og sværest at motivere til ny livsstil. Vi skal prøve at gøre det så de  ikke har en fornemmelse af at livet går dem imod - og at vi bare er bedrevidende.
---
